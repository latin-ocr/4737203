ξ 1. Quintilianus eo loco institutionis oratoriae quo de
compositis latinis obiter disserit, discrimen quodgintercedat inter
compositionem graecam atque ‘latinam his verbis significat: 1, 5,
ξ 70. „res tota magis Graecos decet, nobis minus succedit, . . ..
ideoque cum κυρταύχενα mirati simus, incurvicervicum vix a
risu defendimus“. Ac> profecto quidem in summis linguae
graecae virtutibus habendum est, quod ad vocabula componendo
formanda aptissima sit. Quare apud omnes scriptores inde a grae-
citatis principiis usque ad infimam aetatem compositorum nu-
merum uberrimum deprehendimus. Imprimis vero carmina epica
compositorum multitudine excellunt. Etenim vocabula composita
non modo rerum descriptioni bene inserviunt, verum etiam
orationem insigni facilitate expediunt; atque metrum quoque
versus heroici ex vocabulorum compositione haud raro magnas
sibi venustates petit. Quis est quin verbis ἑκατηβελέταο ἄνακτος
mire commoveatur, cum maiestas adiectivi compositi tam levibus
rhythmis infusa sit? Hae sunt causae, quibus ad compositionem
graecam tractandam incitatus sum. Sed cum tota materia maior
sit, quam ut angustis commentationis finibus comprehendi possit,
antiquissimum epicorum et ceterorum longe praestantissimum
mihi proposui, cuius composita accuratius tractarem. Adiectiva
autem sola ex vocabulis compositis elegi, quippe quae permagnum
compositorum numerum efficiant, quodque in iis maxima com-
positionis varietas cernatur.

Adiectiva composita omnia pro natura prioris partis in
tria genera discernenda sunt, quorum primum ea composita com-

plectitur, quae a particula incipiunt3 secundo generi quae in
priore loco verbum ostendunt, adnumeranda sunt; tertium effi-
ciunt, quorum pars prior aut nomen substantivum aut adiectivum
est. In fine compositorum substantivum, adiectivum, forma
adiectiva a verbo ducta invenitur. Quare quum particulae aut
substantivum aut adjectivum aut verbum, verbo substantivum,
substantivo atque adiectivo aut substantivum aut adiectivum aut
verbum subiunctum sit, in universum decem classes disiungendae

